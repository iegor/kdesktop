<chapter id="authors">
<title
>Autorid ja ajalugu</title>
<para
>Projekti alustas Paul Hensgen ühena oma ülikooliprojektidest, rakenduse algseks nimeks oli <application
>UML Modeller</application
>. Paul tegi kogu arendustöö kuni 2001. aasta lõpuni, mil ilmus rakenduse versioon 1.0. </para>
<para
>Versioon 1.0 sisaldas mahukat funktsionaalsust ja pärast seda, kui Pauli ülikool oli projekti üle vaadanud, said ka teised arendajad projektiga ühineda, alustades <application
>UML Modellerile</application
> hinnalise kaastöö tegemist. Näiteks vahetati binaarne failivorming &XML; põhise vastu, lisati uusi &UML;-skeemide tüüpe, koodi genereerimine ja koodi importimine. </para>
<para
>2002. aasta suvel lahkus Paul projektist, kuid nagu vabale ja avatud lähtekoodiga tarkvarale kombeks, jätkati rakenduse paremaks muutmist erinevatest maailma paikadest pärit arendajate abiga. 2002. aasta septembris sai projekti uueks nimeks Umbrello. Põhjuseid selleks oli mitu, tähtsaimaks neist oli, et <quote
>uml</quote
> &mdash; nagu rakendust tavaliselt tunti &mdash; oli liiga üldine ja põhjustas mõnedes distributsioonides probleeme. Teiseks tähtsaks põhjuseks oli, et arendajate arvates oli <application
>Umbrello</application
> palju lahedam nimi. </para>
<para
>Umbrello arendus ja ka arutlused selle üle, millistes suundades peaks rakendus tulevikus liikuma, on avatud ja leiavad aset Internetis. Kui sa soovid projektile kaastööd teha, siis ära karda võtta arendajatega ühendust. Umbrello arendamisele on võimalik erinevatel viisidel kaasa aidata: </para>
<itemizedlist>
<listitem
><para
>teatades vigadest ja andes nõu, kuidas rakendust paremaks teha</para
></listitem>
<listitem
><para
>parandades vigu ja lisades uut funktsionaalsust</para
></listitem>
<listitem
><para
>kirjutades head dokumentatsiooni või tõlkides seda teistesse keeltesse</para
></listitem>
<listitem
><para
>ja loomulikult...meiega koos programmeerides!</para
></listitem>
</itemizedlist>
<para
>Nagu näed, saab kaastööd teha väga erineval viisil. Kõik viisid on väga tähtsad ja igaüks on oodatud osalema. </para>
<para
>Umbrello arendajatega on võimalik ühendust võtta e-posti aadressil <email
>uml-devel@lists.sourceforge.net</email
>. </para>
</chapter>
